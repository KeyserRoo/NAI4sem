
------------------------------------------------------------------------

V Krista věřiti znamená prostě věřiti ve své vyšší poslání, věřiti v
sebe. Krista uvnitř slyšeti znamená poslouchati svých vlastních vyšších
vnuknutí, zůstati sobě samému věren.

------------------------------------------------------------------------

Chce-li kdo z vás poslání své na tomto světě splniti, musí býti
přesvědčen, že jest mu splniti vážný úkol a musí poslouchati svých
vnitřních dobrých popudů, které jsou přírodními zákony duševními.

------------------------------------------------------------------------

Jsme vědomou součástí přírody a nejvyšším jejím vtělením na této
planetě. Odtud vyvěrají naše práva, to nám ukládá i vysoké povinnosti.

------------------------------------------------------------------------

Jsme povinni učiniti ze svého života jediné dílo umělecké, dílo
pravdivé, krásné a dobré.

------------------------------------------------------------------------

Nemudrujme a žijme, ponorme se do proudu života a pozorujme pilně, jaké
následky mají skutky naše, jaké následky má svědomitá práce a uvidíme,
že jen tak lze pochopiti smysl života.

------------------------------------------------------------------------

Budeme-li pracovati, uvidíme, že je nás tu třeba, že na naší práci
závisí blaho našich nejbližších, bytostí s naším srdcem spjatých, lidu
našeho, vlasti, lidstva celého i zdar vzdálené budoucnosti.

------------------------------------------------------------------------

Pro ty, jichž cesta nezanechává stop, pocit, že život je utkvělým
nereálným klamem, stává se nesnesitelným. Ten pocit jest neodvratný u
zahalečů, světáků, všedních politiků, krátce u všech těch, jichž práce
nezanechává makavých výsledků. (Payot.)

------------------------------------------------------------------------

Kdo nemá co dělat, má čas na to, aby žvýkal a přežvykoval svoje drobná
protivenství. Toto přežvykování neživí ducha, ale ničí jej. (Payot.)

------------------------------------------------------------------------

Lidé, kteří pracují jen tolik, aby se neřeklo, že nic nedělají, a za
tuto svou práci vyžadují nepoměrných platů, jsou ve skutečnosti lenoši.
Schází jim pravé vzdělání, schází jim vědomí, že práce jest potřebí
nejen vlasti, nýbrž i jim samým.

------------------------------------------------------------------------

Člověk nepracující zhyne. Příroda jej potrestá. Každý sval, jehož se
neužívá, zakrní. A tak i každý jedinec, který v životě se neuplatňuje.
Příroda si tak pomáhá od neplodných příživníků. Co nepracuje, musí
zahynout.

------------------------------------------------------------------------

Příroda ničí stejně zahálčivé národy, jako zahálčivé jednotlivce. Lépe
by nám bylo bývalo zhynouti v tom strašném zápolení, než abychom teď
zhynuli vinou vlastní.

------------------------------------------------------------------------

Činy nesobecké mají pro celý život lidský mnohem větší význam praktický,
než činy sobecké.

------------------------------------------------------------------------

Přál bych si, aby bylo všeobecně známo, že v morální síle, jakkoli jest
nevyzpytatelna a neměřitelna, přece právě tolik jest peněžní hodnoty,
jako ji představuje běžná mince. (Ruskin.)

------------------------------------------------------------------------

Musí konečně býti poznáno, že pravé žíly zlata jsou barvy purpurové a že
ne v kamení, ale v mase mohou býti nalezeny, a že poslední cíl všeho
bohatství jest vytvoření lidského tvora s plecemi jak nejvýš možno
širokými, jasnýma očima a veselým srdcem. (Ruskin.)

------------------------------------------------------------------------

Bez ideálů není možno žít. Národ bez ideálů nemá již práva na život,
nemá tu co dělat.

------------------------------------------------------------------------

Nemysli o sobě špatně a nízce, nepovažuj se za slabého a nedokonalého.
Kdo si uvědomil svoji božskou podstatu, k tomu nemají přístupu ani
chudoba ani nezdar. Bude z nás to, co myslíme. (Marden.)

------------------------------------------------------------------------

Věřme ve své poslání a budeme konat zázraky. A tyto zázraky musíme
vykonat. Musíme z lidu, válkou zkaženého, vykřesat opět chut k žívotu,
musíme jej přimět, aby počal sebe hledat a aby sám sebe také nalezl.

------------------------------------------------------------------------

Ještě k velkým věcem jest povolán národ náš. A k těmto velkým úkolům jej
připraviti, jest naší úlohou, jest naším posláním.

------------------------------------------------------------------------

Atheistou je ten, kdo nevěří v sebe sama. (Swani Vivekananda.)

------------------------------------------------------------------------

Myšlenka je matkou činu. Proto jest třeba ovládati své myšlenky, abychom
se stali pány svých činů.

------------------------------------------------------------------------

Všemu lze zvyknout i nemoci, i zdraví. Také řádné práci třeba jest
zvykat, a abychom zvykli, nutno jest řádně pracovat.

------------------------------------------------------------------------

Musíme se tělesně i duševně přeroditi. — Musíme svléci člověka starého a
obléci roucho nové. Můžeme to učiniti v nejhmotnějším i nejduchovnějším
slova smyslu. My můžeme a jsme povinni tak učiniti.

------------------------------------------------------------------------

Nežeňme se za hesly. Trochu méně nadšení a více přemýšlení a vytrvalosti
jest potřebí.

------------------------------------------------------------------------

Co bylo, již nikdy nebude. Co se stalo, odestáti se nemůže. Můžeme jíti
nahoru, dolů, na pravo, na levo, ale nikdy ne zpět. Kdo se ohlédne,
zkamení. Čas se nevrací.

------------------------------------------------------------------------

Pochopme jednou, že již nejsme nemyslícím stádem, a že nesmíme spoléhati
na osud, že nás někam zavleče. Zmocněme se sami vesel a počněme sami
říditi lodku svého života.

------------------------------------------------------------------------

Nezáleží na tom, odkud jsme přišli, nýbrž na čněme sami říditi loďku
svého života. tom, kam jdeme. Ať byli rodiče naši velmoži či prostými
chalupniky: na naší práci záleží náš život.

------------------------------------------------------------------------

Svoboda není něco, co by nám samo mohlo spadnout do klína. Svobody nutno
jest si vybojovat. Beřte ji! Tam jest! Ale zaplatiti za ni musíme.

------------------------------------------------------------------------

Život jest vážná věc a v životě nejvážnějším jesi náboženství t. j. jak
člověk chápe sebe a svůj poměr k veškerenstvu, Bohu. (Tolstoj.)

------------------------------------------------------------------------

Neznásilňujme nikoho a nedejme se od nikoho znásilňovati. Těžce jsme si
své svobody dobyli. Važme si jí. Zachovejme si ji a nebeřme jí nikomu.
Kdo svobodu béře, ztrácí ji sám. Otrokář i otrok stejně budou nevolni.

------------------------------------------------------------------------

Jestliže se máš za vyšší typ, anebo jestli jim dokonce jsi, tož ti
pravím, že suma takových výšek dává společenské minus. (Sienkiewicz.)

------------------------------------------------------------------------

Děti lidí bohatých jsou hodny politování. Nenaučily se znáti cenu lidské
práce, nevědí, jak chutná vlastnoručně vydělaný kus chleba. Stávají se
bezradnými a zapadají ve víru života.

------------------------------------------------------------------------

Neprospívají dětem svým rodiče, kteří jim tolik odkazují, aby celý život
pracovati nemusily. Více by jim prospěli, kdyby je naučili pracovati a
své přebytky odevzdali tomu, komu náleží, lidu svému a všem, kteří jich
potřebují.

------------------------------------------------------------------------

Stát jest srdcem, jehož tepem se udržuje sociální organismus.

------------------------------------------------------------------------

Civilisace přivodí dělbu práce, dělba práce potřebuje organisace.
Organisace vyžaduje podřízení se zájmům celku.

------------------------------------------------------------------------

Vidíš-li zlo, hleď je napraviti. Hubováním to nespravíš. Jen ten hubuje,
kdo je líný sám přiložiti ruku k dílu.

------------------------------------------------------------------------

My musíme si svůj demokratismus uvědomiti, musíme si zvyknout
demokraticky myslit. Pak teprve bude možno, aby mezi námi byla pravá a
skutečná láska k bližnímu.

------------------------------------------------------------------------

Nebuď milostpánem ani milostpaní, nejsi z jiného těsta, než tvůj sluha.

------------------------------------------------------------------------



------------------------------------------------------------------------

Lidé nedovedou milovat sebe. Chytráctví a vypočítavost není ještě
sebeláskou. Miluj sebe a starej se o sebe. (Masaryk.)

------------------------------------------------------------------------

K čemu máš své prázdné chvíle? Abys sebe zničil? Máš-li je jen k tomu,
pak je to drahý luxus, který bys si nikdy neměl dovolovat. To raděj
nikdy neodpočívej.

------------------------------------------------------------------------

Žádalo se kdysi: osm hodin práce, osm hodin k vzdělání, osm hodin
odpočinku. Těch prvních a posledních jets již dosaženo. Nezapoměl's na
osm hodin prostředních?

------------------------------------------------------------------------

První povinností rádců lidu by bylo, aby navykli jej využívati chvil
prázdných způsobem ménč nízkým a méně neblahým. (Maeterlink.)

------------------------------------------------------------------------

V republice nemá býti jediného člověka, jenž by nepracoval, ani
jediného, jenž by žil a tyl na útraty svých bližních, vyjma mrzáky,
slabomyslné, starce a děti.

------------------------------------------------------------------------

Zahálka není znakem povýšenosti, nýbrž věcí nízkou, odpornou. Kdo je bez
práce, má se za to stydět a ne se tím ještě vychloubat.

------------------------------------------------------------------------

Láska naše musí býti účinná. Musíme pro bližního něco udělat, musíme pro
něho pracovat. Práce je práce drobná, nemilá. To je práce, čeho nikdo
neche dělat. (Masaryk.)

------------------------------------------------------------------------

My jsme romantikové. Toho romantimsu má každý dost. Chceme býti reky a
chceme se honosit velými činy. Čin, ale ne práce. Někdy je potřebí
velkých obětí, ale málokdy. (Masaryk.) Práce drobné jest potřebí stále.

------------------------------------------------------------------------

Nesuďte, abyste nebyli souzeni. Nebo kterýmž soudem soudíte, týmž budete
souzeni, a kterou měrou měříte, bude vám zas odměřeno. (Nový zákon.)

------------------------------------------------------------------------

Věc, jíž nepotřebujeme, jest vždy draze koupena, i tehdy, byla-li
zdarma. Vždyť uschování a starost o ni také něco stojí. A to bylo
zbytečně vydáno na věc nepotřebnou.

------------------------------------------------------------------------

Peníze mají cenu jen tehdy, je-li možno za ně něco koupiti. Čím méně se
pracuje, tím méně lze za ně koupiti, tím menší mají cenu.

------------------------------------------------------------------------

Proč nemá pro Robinsona na pustém ostrově pytel dukátů žádné ceny?
Protože si tam za ně nemůže nic koupiti. Nestačí hromaditi zboží, jest
třeba vyráběti, jinak jest bohatství bezcenným.

------------------------------------------------------------------------

Práce pozvédá nás nad všednost. Kdežto zahálčivec potřebuje společnosti
často velmi nízké, aby mu ušel čas, stačí si pracující muž sám. (Payot.)

------------------------------------------------------------------------

Říká-li se: práce jest „svobodou“, není v tom ani trochu metafory. (Payot.)

------------------------------------------------------------------------

Svoboda jest bylinka vzácná, která roste jen: kde pravé bratrství
vládne, kde lidé cítí demokraticky, kde neříkají si jen ústy „Bratře,
bratře“ ale kde cítí v srdci svém, že jsou jednou rodinou.

------------------------------------------------------------------------

My všichni jsme v úzkém kruhu rodinném tak rádi malými tyrany. Malí
tyrani jsou směšní, ale směšnost tato není veselá, nýbrž smutná. Jak
vypadá demokratický národ, skládající se ze samých takových malých,
nafouklých tyránků?

------------------------------------------------------------------------

V každém roce máme míti vedle dnů všedních i dny sváteční, v každém dni
vedle hodin všedních i hodiny sváteční, to jest takové, kdy přímo
vnímáme krásy přírodní, byť se nám jevily v kráse lučin a lesů, či v
kráse změn světla a stínu, anebo třeba i jen v tlukotu vlastního srdce.

------------------------------------------------------------------------

V přírodě nalezneme pramen vší pravdy a krásy. Ale jest třeba se k tomu
vychovat, abychom ji dovedli vnímat, Nutno se tak dlouho dívat, až
zbystří zrak a — pojednou prohlédneme.

------------------------------------------------------------------------

Amen pravím vám, cožkoli jste učinili jednomu z bratří mých nejmenších,
mně jste učinili. (N. Z.)

------------------------------------------------------------------------

Dovedete se veselit ve chvíli, kdy chudí a nemocní vaši bratři potřebují
vaší pomoci?

------------------------------------------------------------------------

Víte o tom, že pod tímto světem se veselíčím, hlučícím a tancujícím,
jest jiný svět černý, nešťastný a prokletý? Víte že tancujete na sopce?
(Armáda Spásy.)

------------------------------------------------------------------------

Víte že k ukojení vašich nízkých vášní jest v Praze třeba stálé armády
6000 nešťastných padlých dívek, které do neštěstí strhla nezřízená
smyslnost našich mužů?

------------------------------------------------------------------------

Naše civilisace ani z daleka není kulturou, pokud se za ní plíží černé
stíny bídy, utrpení, nerovnosti sociální a nelásky.

------------------------------------------------------------------------

Hledej pravdy, slyš pravdu, uč se pravdě, miluj pravdu, prav pravdu, drž
pravdu, braň pravdy až do smrti. (Hus.)

------------------------------------------------------------------------

Cesta pravdy jest cestou boje, cestou trnitou, cestou vedoucí přes
planoucí hranice, skrz mučírny a hladomorny, a po obou jejích stranách
tekou řeky slz a krve nevinně prolité.

------------------------------------------------------------------------

Kdož dá jeden haléř pro Boha za svého zdravého života, ten více pána
Boha uctí a duši své více prospěje, než by po smrti tolik zlata rozdal,
což by se jeho mezi zemí a mezi nebem mohlo obdržeti. (Hus.)

------------------------------------------------------------------------

Více platí jeden dobrý skutek za života, než celé nebe po smrti.

------------------------------------------------------------------------

V Krista věřiti znamená prostě věřiti ve své vyšší poslání, věřiti v
sebe. Krista uvnitř slyšeti znamená poslouchati svých vlastních vyšších
vnuknutí, zůstati sobě samému věren.

------------------------------------------------------------------------

Chce-li kdo z vás poslání své na tomto světě splniti, musí býti
přesvědčen, že jest mu splniti vážný úkol a musí poslouchati svých
vnitřních dobrých popudů, které jsou přírodními zákony duševními.

------------------------------------------------------------------------

Jsme vědomou součástí přírody a nejvyšším jejím vtělením na této
planetě. Odtud vyvěrají naše práva, to nám ukládá i vysoké povinnosti.

------------------------------------------------------------------------

Jsme povinni učiniti ze svého života jediné dílo umělecké, dílo
pravdivé, krásné a dobré.

------------------------------------------------------------------------

Nemudrujme a žijme, ponorme se do proudu života a pozorujme pilně, jaké
následky mají skutky naše, jaké následky má svědomitá práce a uvidíme,
že jen tak lze pochopiti smysl života.

------------------------------------------------------------------------

Budeme-li pracovati, uvidíme, že je nás tu třeba, že na naší práci
závisí blaho našich nejbližších, bytostí s naším srdcem spjatých, lidu
našeho, vlasti, lidstva celého i zdar vzdálené budoucnosti.

------------------------------------------------------------------------

Pro ty, jichž cesta nezanechává stop, pocit, že život je utkvělým
Není vždy největším bláznem ten, kdo za blázna je pokládán.
