Białe mogą wygrać partię tylko posunięciem (5) Kf5-e5. Techniczne 
określenie tego posunięcia to “iść w OPOZYCJĘ”. Dwa króle stają w 
opozycji, naprzeciw siebie, w jednej linii na polach tego samego koloru 
i ten który ma teraz ruch, powodujący wyjście z opozycji -- w tym 
przypadku czarny król -- jest zmuszony pozwolić na ruch naprzód do 
następnej linii wrogiemu królowi. Jeżeli czarne zagrają Ke7-d7, białe 
odpowiedzą (6) Ke5-f6, a jeżeli czarne zagrają Ke7-f7, nastąpi (6) 
Ke5-d6. Następnie, po posunięciu czarnych Kf7-e8, białe powtórzą manewr 
zajmując opozycję (7) Kd6-e6 i znowu czarne muszą wycofać się Ke8-d8 
lub Ke8-f8, co pozwoli białym na zdobycie kolejnej linii posunięciem na 
f7 lub d7. To zabezpiecza wolną drogę pionowi, który teraz bez 
przeszkód maszeruje na pole przemiany.

Ważna rola, jaką odgrywa w końcówkach pionowych opozycja króla jest 
jeszcze jaskrawiej uwypuklona w sytuacjach, które powstałyby gdyby w 
sytuacji przedstawionej na diagramie 15 białe zagrały (5) e4-e5 zamiast 
Kf5-e5. Czarne mogłyby wtedy zremisować partię utrzymując opozycję dla 
siebie. Mogłyby zagrać Ke7-f7 i mimo późniejszego (6) e5-e6, Kf7-e7; 
(7) Kf5-e5 białe odzyskały opozycję ale nie są w stanie jej utrzymać 
jeżeli czarne grają bezbłędnie. Posunięciem, które ratuje grę dla 
czarnych jest Ke7-e8. Ke7-d8 lub Ke7-f8 spowodują przegraną ponieważ 
wtedy białe mogą wejść w opozycję ruchem Ke5-d6 lub Ke5-f6. Gra w tych 
trzech przypadkach mogłaby potoczyć się tak: A: (7) ..., Ke7-e8, (8) 
Ke5-f6, Ke8-f8; (9) e6-e7+, Kf8-e8; (10) Kf6-e6 i mamy pat czyli 
następuje remis. B: (7) ..., Ke7-d8; (8) Ke5-d6, Kd8-e8; (9) e6-e7 i 
czarne muszą wykonać posunięcie Ke8-f7 pozwalające uzyskać białym 
kontrolę nad polem przemiany poprzez (10) Kd6-d7. C: (7) ..., Ke7-f8, 
(8) Ke5-f6, Kf8-e8, etc., podobnie do przebiegu gry w B.

Podsumowując analizę tej końcówki pionowej: Decydującym czynnikiem jest 
opozycja króli w 6 i 8 linii. Jeżeli słabszej stronie uda się uzyskać 
opozycję z pionem na 6 linii, gra zakończy się remisem.

Jeżeli pion nie doszedł jeszcze do 6 linii, opozycja króli nie jest 
jeszcze dostępna dla słabszej strony ponieważ nadchodzący pion wytrąci 
króla z opozycji. Załóżmy, na przykład, że król białych stoi na e6, a 
pion na e5, podczas gdy czarny król stoi na e8 i jest teraz ruch 
białych. Białe muszą wyjść z opozycji grając Ke6-f6 lub Ke6-d6 i czarne 
utrzymują opozycję grając Ke8-f8 lub Ke8-d8. Ale wtedy białe mają w 
zapasie posunięcie, które zmusza czarne do wyjścia z opozycji i w ten 
sposób wygrywa partię. Grają e5-e6 i gra kończy się w omówiony 
uprzednio sposób.

Znajomość końcówkek typu król i pion przeciw królowi jest szczególnie 
ważna dla każdego gracza szachowego, nie tylko dlatego, że wielka 
liczba pozycji może zostać zredukowana do tej końcówki przez wymianę 
wszystkich innych bierek obecnych na szachownicy, ale również dlatego, 
że daje wgląd w specyficzne manewry, które musi wykonać król mając na 
uwadze zdobywanie lub tracenie opozycji i które, jak będzie to dalej 
widoczne, stanowią zasadniczą treść najczęściej spotykanych końcówek 
pionowych.

Początkującemu graczowi trudno jest uchwycić specyfikę manewrów 
opozycyjnych, ale na szczęście ogromna większość końcówek pionowych ma 
znacznie prostszą postać. Wygrywający manewr w tych końcówkach, w które 
przechodzi większość gier szachowych, może być łatwo wyjaśniony, a po 
zrozumieniu go, początkujący gracz łatwo może przyswoić fundamentalne 
zasady stojące za każdą partią.

Diagram 16 pokazuje typową pozycję, na której można studiować 
wygrywający manewr. Białe mają przewagę piona, ale tak jak to było na 
pozycji Diagramu 15, nie mogą przemienić przechodniego piona ponieważ 
król stoi za nim, a nie przed nim. Z drugiej strony nie ma 
prawdopodobnie sensu iść do przodu pionami z drugiej strony 
szachownicy, ponieważ czarne mają tam taką samą liczbę pionów i nie ma 
szans aby któryś z białych pionów mógł przebić się do przodu. Całkiem 
łatwo jest poprowadzić białe ku zwycięstwu, a strategia, jaką należy 
zastosować, będzie dobrze widoczna po następujących rozważaniach: król 
czarnych jest znacząco ograniczony w swoich ruchach, ponieważ musi 
nieustannie monitorować przechodniego piona białych.
ońcówki omówione do tego momentu pokazały metodę zwycięstwa przy 
pomocy przeważających sił i początkujący gracz może teraz zrozumieć, że 
wiodącą zasadą przyświecającą wszystkim manewrom musi być UNIKANIE 
STRAT MATERIAŁU -- niezależnie od tego jak niewielkich -- ponieważ 
ostatecznie mogą doprowadzić one do przegranej partii z powodu 
przemiany jednego piona w hetmana.
Następnym etapem będzie odkrycie, w jakich warunkach możliwe jest 
zdobycie przewagi materialnej i uniknięcie strat własnych. Aby 
zrozumieć manewry ataku i obrony, przy pomocy których ten cel 
osiągniemy, niezbędne jest najpierw zapoznanie się ze sposobami 
współpracy różnych bierek ze sobą, zrozumienie, gdzie leży ich siła, a 
gdzie słabość. Zanim to wszystko, przynajmniej w zarysie, nie stanie 
się dla początkującego gracza jasne, nie będzie on w stanie rozegrać 
sensownej partii czy nawet zrozumieć najbardziej elementarnych zasad 
strategii.

Czytelnik jest więc proszony o pilne przestudiowanie następnego 
rozdziału, w którym omówione są charakterystyczne cechy różnych bierek. 
W ten sposób szybciej osiągnie znaczną siłę gry, niż gdyby opierał się 
tylko na doświadczeniu zdobytym podczas grania dużej liczby partii i 
próbach dojścia do wszystkiego samemu. Należy korzystać z wiedzy 
zgromadzonej przez wiele pokoleń szachistów.

JAK WSPÓŁPRACUJĄ RÓŻNE BIERKI

Są dwa podstawowe rodzaje ataku. Z pierwszym z nich mamy do czynienia, 
gdy jedna bierka jednocześnie atakuje dwie lub więcej bierek 
przeciwnika; z drugim, gdy do ataku na bierkę przeciwnika skierowanych 
zostaje więcej bierek, niż może on zgromadzić do jej obrony. 
Początkujący, z reguły, przeprowadza ataki wyłącznie w celu 
wyeliminowania bierki przeciwnika; jasnym wydaje się więc, że tego 
rodzaju ataki w większości przypadków są daremne, ponieważ pozwalają 
atakowanej bierce przemieścić się na inne pole, być może bardziej nawet 
dla niej korzystne. Przewaga jednoczesnego atakowania dwóch bierek jest 
oczywista, choćby z tego względu, że prawdopodobnie tylko jedną będzie 
można uratować. Z kolei korzyść wynikająca z atakowania większą liczbą 
bierek niż jest ich zgromadzonych do obrony jest nie mniej oczywista, 
ale trudniej jest taki atak przeprowadzić. Połączenie obu tych metod 
ataku stanowi sekret udanej współpracy bierek.

Na kolejnych diagramach przedstawione są proste ilustracje 
elementarnych przypadków takich ataków. Takie pozycje często pojawiają 
się w partiach początkujących z racji częstego ustawiania przez nich 
bierek na niekorzystnych pozycjach. Podczas studiowania tych przypadków 
oko początkującego zaznajomi się z tymi niebezpiecznymi formacjami 
bierek i nauczy się przewidywać zagrożenia z nimi związane. 
ekorzystne położenie związanej bierki bierze się stąd, że często 
przeciwnik dla jej zaatakowania może zgromadzić więcej bierek niż można 
zgromadzić dla jej obrony. Pozycja na diagramie 32 może służyć za 
ilustrację. 

Dwie bierki czarnych są związane - skoczek na f6 i pion na e5 i z obu 
tych związań białe mogą odnieść dla siebie korzyści.

Pion na e5 jest atakowany dwukrotnie i broniony dwukrotnie. Białe nie 
mogą go zbić, ponieważ stracą skoczka i wieżę, a wezmą tylko skoczka i 
piona. Ale mogą wygrać piona grając (1) d3-d4. W ten sposób atakują 
piona po raz trzeci i mimo iż czarne mogą go obronić równierz po raz 
trzeci wieżą na e8, taka obrona nie jest skuteczna, ponieważ czarne 
stracą piona, skoczka i hetmana za piona, skoczka i wieżę.  

Posunięcie e5-e4 w odpowiedzi na d3-d4 również na niewiele się zda; 
ponieważ na e4 pion jest atakowany dwukrotnie, a tylko raz broniony 
(nie można liczyć skoczka na f6, bo jest związany gońcem na g5). 
Wszystko, czego białe muszą dokonać to najpierw wziąć skoczka na f6 i 
dopiero wtedy zbić piona na e4. 

Pozostaje ustalić czy w odpowiedzi na (1) d3-d4 czarne mogą wziąć piona 
gońcem lub skoczkiem. Najwidoczniej jest to możliwe, ponieważ pion d4 
jest chroniony tylko przez skoczka f3 i hetmana. Istotnie, kombinacja 
będzie prawidłowa, jeżeli goniec na d7 będzie dostatecznie broniony. 
Ponieważ tak nie jest, białe wygrywają figurę w następujący sposób:

		(1) d3-d4         Gb6:d4
          	(2) Sf3:d4       	Sc6:d4
          	(3) Hd2:d4       	e5:d4
          	(4) We1:e7       	d4:c3

Do tego momentu miała miejsce wyrównana wymiana bierek, ale teraz 
czarne tracą gońca, atakowanego przez wieżę białych, ponieważ białe 
mogą usunąć skoczka broniącego gońca.

		(5) Gg5:f6		g7:f6
		(6) We7:d7 etc.

Zamiast grać (1) d3-d4 i korzystać z przewagi jaką daje związanie piona 
e5, białe mogą skierować swój atak przeciwko innej związanej bierce 
czarnych, to znaczy skoczkowi na f6. Mogą grać (1) Sc3-d5, zaatakować 
hetmana i jednocześnie po raz drugi skoczka na f6. Jak białe mogą 
osiągnąć korzyść z tego podwójnego ataku nie będzie oczywiste dla 
początkującego, ponieważ czarne mogą odpowiedzieć He7-d6 lub He7-d8 
broniąc swojego skoczka również dwa razy. Rzeczywiście, białe nic nie 
zyskują na f6, na polu, względem którego skierowane jest związanie, ale 
wykorzystują związanie dla wymuszenia rozerwania łańcucha pionów 
chroniących czarnego króla, poprzez wymianę na f6, zmuszając czarne do 
odbicia pionem z g7. Przewaga pozycyjna osiągnięta dzięki przerwaniu 
łańcucha czarnych pionów będzie omówiona dalej, podczas omawiania 
strategii gry środkowej.



POŚWIĘCENIA

Mówimy, że gracz dokonuje POŚWIĘCENIA, jeżeli pozwala na zbicie pewnej 
ilości swojego materiału nie uzyskując rekompensaty w postaci materiału 
nieprzyjaciela. Oczywiście nikt nie będzie postępował świadomie w ten 
sposób, jeżeli nie przewiduje uzyskania jakichś innych korzyści w 
zamian za stratę materiału. Ta rekompensata może mieć postać przewagi 
pozycyjnej. Ponieważ przewaga pozycyjna ma miejsce wtedy, gdy powstaje 
możliwość dania mata lub zdobycia materiału, jasne jest, że poświęcając 
materiał intencją gracza nigdy nie jest dawać więcej niż brać, 
przeciwnie – oczekuje, że uzyska więcej niż straci. Innymi słowy 
poświęcenie, prawidłowo wykonane, jest stratą tylko TYMCZASOWYĄ i 
bardzo szybko zwraca się w postaci takiej samej ilości materiału, 
jeżeli nie większej, lub też w postaci ataku, którego ofiarą stanie się 
nieprzyjacielski król.

Im mniej oczywisty jest sposób, w jaki gracz odzyska poświęcony 
materiał, czy też urzeczywistni inny rodzaj przewagi, tym piękniejszy 
wydaje się manewr poświęcenia. Jeżeli skutkiem poświęcenia jest 
bezpośredni atak matujący na króla, nietrudno jest taki rozwój wypadków 
przewidzieć, zakładając znajomość przez graczy typowych pozycji 
matujących, z których wiele zostało omówionych w poprzednim rozdziale. 
Następne diagramy pokazują przykłady poświęceń, jakie często mają 
miejsce w rzeczywistych partiach.

W pozycji przedstawionej na diagramie 33 jeżeli białe mają ruch, mogą 
wymusić mata podobnego do tego, objaśnionego przy okazji diagramu 29 
grając wieżą na g3. Najlepszym zabezpieczeniem przed posunięciem Wg3:g7 
jest ruch pionem: f7-f6. Ale grający czarnymi, nie znający pozycji 
matującej z diagramu 29, może być skłonny zagrać pionem g7-g6, a wtedy 
białe forsują mata poświęcając hetmana na h7.