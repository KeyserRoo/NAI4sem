miętanie jednego rodzaju ruchu, jak to ma miejsce w 
większości innych gier planszowych. Wystarczy jednak tylko niewielka 
liczba ćwiczeń praktycznych aby zapoznać się ze sposobem w jaki 
poruszają się różne bierki szachowe, a wtedy można się przekonać, że 
różnorodność ruchów pozwala na zadziwiającą głębię i bogactwo 
kombinacji, co daję bardziej intensywną i głębszą satysfakcję płynącą z 
szachów w porównaniu do jakiejkolwiek innej gry.


Wieża


Wieża może poruszać się do przodu, do tyłu i w boki wzdłuż prostej 
linii nie zablokowanej przez bierkę tego samego koloru. Innymi słowy 
może poruszać się do każdego pola rzędu czy też kolumny, na której 
stoi, jeżeli na drodze nie stoi inna bierka tego samego koloru. Jeżeli 
na drodze znajduje się bierka przeciwnika, to wieża może ją zbić i 
zająć jej miejsce na szachownicy.

Na przykład na diagramie 2 wieża może przesunąć się na pola e5, e6, e7, 
e8, e3, e2, e1, f4, g4, d4 i c4. W tym ostatnim posunięciu zbije 
czarnego gońca. Wieża nie może przemieścić się na pole h4 ponieważ 
znajduje się tam bierka tego samego koloru, ani też nie może 
przemieścić się na pola b4 lub a4 ponieważ nie wolno jej przeskoczyć 
ponad gońcem. Może oczywiście przesunąć się na któreś z tych pól w 
następnym ruchu po zbiciu gońca. 


Goniec


Goniec porusza się wzdłuż diagonali, to znaczy, może przesunąć się na 
którekolwiek z pól przekątnej, na której się znajduje, chyba że, tak 
jak w przypadku wieży, droga jest zablokowana przez bierkę tego samego 
koloru. Jeżeli na drodze znajdzie się wroga bierka, goniec może ją 
zbić. Tak więc, na diagramie 2, goniec może przesunąć się na pola a2, 
b3, d5, e6, lub, zbijając skoczka, na f7. Nie może jednak przemieścić 
się na g8, chyba, że w następnym ruchu po zbiciu skoczka. Na drugiej 
diagonali wszystkie pola, to znaczy, f1, e2, d3, b5 i a6, są dla niego 
dostępne.

Ponieważ goniec jest ograniczony do pól tego samego koloru jak to, na 
którym stał na początku gry, ma on dostęp tylko do 32 pól szachownicy i 
z tego punktu widzenia wyraźnie widać, o ile silniejszą figurą jest 
wieża, mająca dostęp do wszystkich 64 pól.


Hetman 


Hetman ma siłę zarówno wieży, jak i gońca, mogąc poruszać się na 
dowolne pole linii poziomej, pionowej lub diagonali, na której się 
znajduje, jeżeli tylko droga jest wolna. Na diagramie 2, pola, na które 
może przemieścić się hetman to a3, b4, c5, e7, f8,
f4, e5, c7, b8, d1, d2, d3, d4, d5, d7, d8, a6, b6, c6, e6, f6, g6 i 
h6. Tak samo jak wieża i goniec, hetman posiada możliwość zbicia figury 
nieprzyjaciela poprzez zajęcie jej miejsca.
Hetman jest z pewnością najpotężniejszą figurą na szachownicy. Później 
przekonamy się, że jego siła w przybliżeniu jest porównywalna z siłą 
dwóch wież.


Król


Król, tak jak hetman, porusza się i bije w dowolnym kierunku, ale jest 
znacznie mniej potężny, ponieważ może poruszać się tylko o jedno pole. 
Mimo wszystko jest najważniejszą figurą ponieważ celem gracza jest 
pojmanie króla przeciwnika.

Aby nie narażać króla na przedwczesną śmierć, obowiązuje zasadą, że 
król nie może poruszać się na pole, znajdujące się w zasięgu rażenia 
bierki przeciwnika. Tak więc, na diagramie 2, czarny król może wykonać 
posunięcie na pola f2, g2, h2, f3 i h3, ale nie może przejść na f4 lub 
g4, ani też nie może zbić piona na h4, ponieważ na każdym z tych pól 
mógłby zostać zbity przez białą wieżę. 

Biały król na diagramie 2 ma tylko trzy pola, na które może się 
przesunąć, to znaczy, b1, b2 i c2, ponieważ pola d1 i d2, mimo iż 
znajdują się w jego zasięgu, są pod kontrolą czarnego hetmana.


Skoczek


Skoczek nie porusza się ani wzdłuż linii, ani diagonali, tak więc, 
zwykle sprawia początkującemu graczowi więcej trudności niż inne 
figury. Ruch skoczka może być najlepiej opisany jako skok na pole  
kolejne po najbliższym, ale o innym kolorze niż to, na którym stał 
skoczek. [Nota: Pomocnym może być rozpatrywanie ruchu skoczka jako 
litery “L” złożonej z czterech pól - trzech w jednym kierunku i jednego 
pod kątem prostym do nich.] Na przykład, na diagramie 2, skoczek może 
wykonać ruch na pola d8, d6, e5, g5, h6 i h8. Przechodząc na d6, zbije 
hetmana.

Jego ruch nie ulega zablokowaniu przez bierki, czy to własne, czy 
nieprzyjacielskie, stojące na jego drodze. To pozwala skoczkowi, jako 
jedynej figurze, wykonać posunięcie na początku gry, jeszcze przed 
wykonaniem ruchu pionami.

Siła skoczka porównywalna jest z siłą gońca. Zasięg tego ostatniego 
jest większy, ale skoczek ma dostęp do wszystkich pól szachownicy, 
niezależnie od ich koloru.


Pion


Pozostaje jeszcze opisać ruch piona, jedynej bierki, która zbija 
inaczej niż się porusza. Pion porusza się tylko do przodu wzdłuż linii, 
w której stoi i tylko o jedno pole za każdym razem. Wyjątkiem jest jego 
pierwsze posunięcie, w którym może przesunąć się o dwa pola. Tak więc 
na diagramie 2, biały pion może przemieścić się tylko na h5, podczas 
gdy czarny pion może przejść zarówno na g6, jak i g5.

Pion zbija ukośnie, tylko do przodu i tylko o jedno pole w danym 
posunięciu. Przywilej podwójnego ruchu w pierwszym posunięciu nie 
dotyczy zbijania. Tak więc, na diagramie 2, biały pion mógłby zbić 
tylko czarną bierkę na g5, czarny pion mógłby zbić tylko białą bierkę 
na f6 lub h6, ale nie na e5. Jeżeli jakaś bierka stałaby na h5, pion z 
h4 zostałby zablokowany. Podobnie pion z g7 byłby zablokowany bierką 
stojącą na g6.

Jest jedna szczególna zasada, którą należy zapamiętać w związku z 
pionem. Jeżeli pion chciałby skorzystać ze swego przywileju ruchu o dwa 
pola w celu uniknięcia bicia przez wrogiego piona, może zostać 
zawrócony o jedno pole i zbity. Na przykład na diagramie 2, jeżeli 
biały pion stanie na h5, a czarny pion przemieści się na g5, białe mogą 
zawrócić czarnego piona o jedno pole i zbić go swoim pionem. Ten sposób 
zbijania nazywa się “en passant” (francuskie określenie “w przelocie”) 
i może być dokonany tylko przez piona, nigdy przez figurę.

Na koniec należy wspomnieć o promocji (przemianie) piona w figurę. 
Dzieje się to automatycznie kiedy pion osiągnie ostatni (pierwszy) rząd 
szachownicy. Gracz musi wtedy zdjąć piona z szachownicy i położyć na 
jego miejsce dowolną figurę (z wyjątkiem króla). Tak więc może się 
zdarzyć, że gracz będzie grał trzema lub więcej wieżami, gońcami, 
skoczkami czy hetmanami. Z tego względu, że hetman jest najsilniejszą 
figurą, piony praktycznie zawsze promuje się do hetmana.

Mimo iż pion ma względnie niewielką wartość mierzoną jego mobilnością 
-- zasięgiem ruchu -- jest bardzo wartościową bierką, ponieważ zawsze 
istnieje możliwość jego przemiany w hetmana.


Roszada

Tylko raz w trakcie gry wolno graczowi poruszyć dwie figury w jednym 
ruchu. To posunięcie nazywane jest roszadą i biorą w nim  udział król 
oraz wieża. W trakcie roszady król porusza się o dwa pola w kierunku 
wieży, a wieża przechodzi ponad królem i staje obok niego. W pozycji na 
diagramie 3 obaj gracze mogą wykonać roszady na dowolnym skrzydle.

Białe roszując na skrzydle królewskim powinny postawić króla na g1, a 
wieżę na f1; roszując na skrzydle hetmańskim król powinien przesunąć 
się na pole c1, a wieża na d1. Analogicznie, czarne powinny roszować 
przesuwając króla na g8 i wieżę na f8, lub króla na c8 i wieżę n