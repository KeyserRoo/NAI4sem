n paikalla kuoliaaksi".

Kyösti kertoi alusta loppuun asti sen kamalan menettelyn, jolla hänen
isoaisäänsä oli kohdeltu ja lopetti näin:

"Kun näin ettei vaarini muulla tavalla olisi päässyt vapaaksi, ammuin
minä hänen kiusaajansa".

"Herra kenraali", sanoi samassa muuan saapuville tullut upseeri, "tämä
poika ja vanhus tuolla olivat vangittaissa aseilla varustetut".

"Onko se totta?" kysyi kenraali kovasti.

"On! Ainakin oli minulla vaarin vanha museetti, jolla hän entisaikoina
on monta ryssää kaatanut", vastasi Kyösti ripeästi, "ja jos minä kerran
pääsen vapaaksi, niin kyllä minäkin sillä heitä muutamia kaadan".

"Mutta nyt minä vartioitan sinua kovasti, ettet pääse pois", sanoi
kenraali.

"Mitäpä siitä", sanoi tuo rohkea suomalainen poika, "tottahan jokin
reikä löytyy minulle yhtä hyvin kuin rotallekin".

Kenraali ei vastannut mitään, vaan kääntyi pois, heikon hymyn levitessä
hänen huulillensa.

"Näetkös", sanoi Kettusen Antti naapurilleen, "kenraali on hyvillään
Kyöstin vastauksesta. Jos minä olisin tuon Venäläisen sijassa,
päästäisin minä pojan menemään matkaansa, sillä minä olen varma siitä
että hän pettää vartijansa".

Naapuri ravisti päätänsä vastaukseksi.

Sittekuin kenraali vielä kerran oli kovuudella käskenyt jääkärien
sävyisyydellä kohdella asukkaita ja viedä Niilon sairashuoneesen sekä
Kyöstin tarkasti vahdittavaksi, meni hän pois. Kun Antti Kettunen kysyi
lähellä olevalta kasakalta kuka tuo mennyt oli, vastasi aron poika
äkäisesti;

"Se oli kenraali Bulatow".

"Ylipäällikkö itse", kuiskasi Antin naapuri.




3.


Yhtä helppoa kuin on kesäaikana matkustaa Suomessa, vaikka täällä onkin
paljon järviä ja jokia, yhtä hankalata on kulku talvella. Tässä maassa,
niinkuin muissakin pohjoisissa maissa, joissa lumi suurimman osan
vuotta peittää maan, sulkeutuvat useimmiten yleiset tiet, ja
niinkutsuttuja talviteitä ruvetaan ajamaan. Ne tiet kyllä käyvät
laatuun pakkasella ja hankikannolla, sillä suksimiehelle on silloin
tuskin mitäkään estettä, mutta kun ilma muuttuu suojaiseksi, saa usein
henkensä kaupalla kulkea semmoista talvitietä, joka usein käy sekä
jokien että järvien ja soiden poikki, mitkä viimeksi mainitut usein
ovat sangen pettäviä. Sitä paitsi ovat talvitiet vaivalloisia kulkea
senkin tähden että tie usein katoo tuiskusta ja silloin on seuraaminen
niitä viittoja, tavallisesti pieniä karahkoita, joita siellä ja täällä
on pistettyinä tien viereen. Kun enemmän pyryttää, katoavat nekin usein
näkymättömiin. Sentähden tarvitaan rohkeutta ja melkoista tottumusta
näillä teillä kulkeaksi.

Talvitiellä, joka kävi Siikajoen läntistä rantaa Revonlahden ja
Paavolan kirkkojen välillä, kulki soturijoukko yöllä huhtikuun 26:nnen
ja 27:nnen päivän välillä. Sää oli suojakasta ja vaikeutti marssia,
jonka ohessa suksistelevat jääkärit, jotka sivuilla harhailivat
eteenpäin, ainoasti suurimmalla vaivalla pääsivät eteenpäin. Osastossa
oli 4 pataljoonaa Savolaisia, Savon ja Karjalan jääkäriä, 50
karjalaista rakuunaa sekä 4 kolmipuntaista tykkiä. Koko luku teki 2,700
miestä eversti Cronstedtin johdolla. Matkan määränä oli Revonlahti.

Kello oli 4 ja 5 välillä aamulla ja vielä oli niin pimeä että joukot
vaan ylen vitkaan etenivät. Tarkka vartio, joka pidettiin, että
vihollinen olisi niin valmistautumaton kuin suinkin, esti myöskin
joukon nopeata kulkua. Suurin vaikeus oli tykkien kuljettamisessa,
mutta vetäjien ja sotamiesten yhteisillä ponnistuksilla saatiin nekin
eteenpäin, vaikka vitkalleenkin.

Cronstedt ei ollut parhaalla tuulella, vaiti ja tuumivana
ratsastaessaan ensimmäisen jalkaväkipataljoonan etunenässä. Hänen
tutkivat silmäyksensä liitivät kolonnasta kolonnaan niin pitkälle kuin
ne ulottuivat, mutta niissä ei nyt kuvastunut iloisuutta, vaan
levollista vakaisuutta. Hyvän hetken ratsastettuaan, vaipuneena omiin
ajatuksiinsa, toinen käsi takin alla ja toisella leikiten ratsunsa
ohjaksilla, nosti hän katseensa pimeätä taivasta kohden, jolla synkkiä
pilviä nopeasti kiiti toinen toisensa jäljessä. Muutamia minuuttia
katseltuansa pilviä, ikäänkuin olisi hän niiltä tahtonut kysyä omaa ja
osastonsa kohtaloa seuraavana päivänä, sanoi hän puoliääneen itsekseen:

"Jumalan avulla ja miesteni urhollisuudella on voitto oleva meidän".

Hän oli tuskin lausunut viimeisen sanan, kun kaksi ratsastajaa täyttä
nelistä ajoi hänen rinnallensa.

"Eversti", sanoi toinen, "minun poikani haluavat levottomuudella
vihollisten kimppuun. Sallikaa meidän kiirehtiä marssiamme".

"Hyvä everstiluutnantti Christiernin", sanoi Cronstedt, hymyillen sille
innolle, joka joukkoansa elähytti, "miten tässä on mahdollista
nopeammin kulkea. Lumihan estää jokaisen liikkeen. Saatatte olla varma
siitä, että muuten olisin pyrkinyt pääsemään ajoissa perille. Kello on
jo pian 5 emmekä vielä ole Pouskaria edempänä. Jo kaksi tuntia sitte
piti Adlercreutzin oleman talvitiellä Lumijoelle. Minä olen varma
siitä, että hän puolellatoista sadalla miehellään on uskaliaasti käynyt
vihollisen kimppuun. Ainoa lohdutus on se, etteivät Venäläiset saata
pimeässä nähdä hänen väkensä vähyyttä. Kuinka teidän väkenne laita on,
everstiluutnantti Lode?" kysyi hän toiselta ratsastajalta, joka ei
vielä ollut sanaakaan sanonut.

"Se kulkee tasaisesti eteenpäin eikä riehu niinkuin Christierninin ja
Furumarkin jääkärit", vastasi ukko Lode levollisesti, luoden
toverilleen leikkisän katseen, jonka tämä palkitsi vastaten:

"Mutta kun tarvitaan, niin kyllä minun mieheni ovat yhtä levollisia ja
vakaita kuin sinunkin".

"Enhän ole milloinkaan sitä kieltänytkään", selitti Lode ojentaen
sotatoverilleen kätensä, jota tämä lämpimästi pusersi.

"Vaiti", huudahti Cronstedt äkkiä pidättäen hevoistansa ja kuullellen,
"minä luulin kuulleeni tykinpauketta pohjoisesta".

"Sen kyllä uskon", intti everstilu